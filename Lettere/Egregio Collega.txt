Egregio Collega

ho avuto incarico dal Signor Fabio Palmieri di riscontrare la Sua ricevuta il 18 u.s.

In via preliminare desidero precisare che, al di là dell'obbligo del Palmieri di corrispondere quanto richiesto, lo stesso avrebbe comunque diritto di vedere i documenti giustificativi di ogni singola spesa, cosa che ad oggi non è mai avvenuta; per cui Vorrà procedere a farmi pervenire i citati giustificativi.

Quanto alle singole voci di spesa richieste, si evidenzia quanto segue:

- € 242,00= dentista: essendo la detartrasi dentistica procedura certamente usuale e non certo specialistica, ci si permette di consigliare per la stessa di accendere al Servizio Sanitario Nazionale che sicuramente risulterà meno oneroso. Quanto al cambio delle mascherine a fonte di un trattamento ortodontico già iniziato, si rileva che lo stesso è terminato nel lontano 2021 e che, pertanto, questo nuovo intervento, non avendo i caratteri dell'urgenza, doveva essere concordato da entrambi i genitori. Al contrario, la Signora Spatera ha deciso in assoluta autonomia (le c.d. "mascherine" sono necessarie per la salute e lo sviluppo psicofisico di Sara ???) e, pertanto, allo stato questa somma non viene riconosciuta;

- € 45,76= tasse scolastiche anno 2024-2025: tale somma non è dovuta perché l'ISEE presentato dal Palmieri all'istituto scolastico lo ha esonerato da tale pagamento; è di tutta evidenza che Palmieri non può accollarsi il 50% della spesa quantificato sull' ISEE della Spatera;

- € 311,00= abbonamento mezzo di trasporto. Anche per questa spesa il mio assistito non ha ricevuto i giustificativi che Vorrà farmi pervenire. Preciso poi che questo ulteriore onere non sarebbe dovuto tenuto conto dell'ISEEE del Palmieri. La disponibilità del mio assistito a corrispondere tale somma potrebbe essere compensata dal fatto che la Spatera potrebbe accollarsi il 50% dell'ulteriore tratta fino ad Anzola, per consentire a Sara di raggiungere l'abitazione paterna in piena autonomia, essendole negato l'uso dell'automobile della nonna quando si reca dal padre.

Per tutto quanto sopra, colgo l'occasione per sottolineare che la maggior parte dei costi (anche futuri es. università) di cui si discute, potrebbero essere evitati o almeno ridotti se Sara comparisse nello stato di famiglia, e conseguentemente, nell'ISEE del Palmieri; ovviamente si tratterebbe di una modifica meramente formale.

Ciò detto, il mio assistito è intenzionato ad onorare il suo debito, di € 328,50= (€ 311,00 + 17,50) oltre al solo costo della detartrasi, previo ricevimento dei giustificativi.

Resto in attesa di riscontro, anche in merito alla proposta di formale modifica del luogo di residenza di Sara, e porgo cordiali saluti.